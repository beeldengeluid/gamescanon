---
title: Awesomenauts
date: 2012-05-01
developer: Ronimo Games
platform: Diversen
image: awesomenauts.jpg
wiki_url: https://nl.wikipedia.org/wiki/Awesomenauts
description: 'Deze game wint in 2012 drie Dutch Game Awards voor: Best PC/Console, Best Visual Design en de Control Industry Award. Het succes van de game bleek toen in 2013 via kickstarter een groot bedrag binnen werd gehaald voor een uitbreiding van spel.'
---

Awesomenauts is een 2D multiplayer online battle arena-spel, gemaakt door het Nederlandse bedrijf Ronimo Games.

In het spel strijden twee teams, bestaande uit drie spelers, op een planeet waar ze elkaar proberen uit te schakelen, de verdedigingstorens te vernietigen en zo uiteindelijk elkaars basis te vernietigen. Het spel heeft twaalf bespeelbare personages, allemaal met andere eigenschappen. Vele ervan zijn ingesproken door YouTube-gamers.

Het originele spel is uitgebracht in mei 2012 voor de Playstation 3 en de Xbox 360. Pas in augustus 2012 kwam het spel uit voor Windows. Later werd het spel uitgebracht voor Mac en Linux. Nieuwe karakters en uitbreidingen werden regelmatig toegevoegd aan het spel, zoals de nieuwe gekickstartte starstormuitbreiding. Een nieuwe versie van het spel, genaamd Awesomenauts Assemble is uitgebracht op 4 maart, werd gemaakt voor de PlayStation 4 en bevat alle functies die de pc-versie ook heeft. Deze versie wordt in de toekomst ook uitgebracht voor de Xbox One.